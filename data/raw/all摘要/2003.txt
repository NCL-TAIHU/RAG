摘要
黃連發 1913 年出世ê 高雄州潮州人，著肺病tī 1944 年過身得年32 歲。是
台灣上早關心兒童文化ê 兒童文學先行者，是恬恬無名ê 台灣青年。Tong-sî受
池田敏雄kah 新垣宏一ê 啟示開始採集ê 人生。伊是積極、心思幼路ê 人，特別
關心囡仔kah 地方民俗，伊採集1940 年代潮州傳統庶民ê 農村生活包括囡仔唸
謠、囡仔ê????迌物仔、chia̍ h-si̍t、傳說、譴損、禁忌、隱語、孽挈仔話等ê 文本資
料攏總20 篇。研究成果中，黃連發積極kah 金關丈夫、池田敏雄、立石鉄臣學
習民俗學，對地方民俗mā chiâⁿ 關心，學者kā 黃連發定位是台灣上早關心兒童
文化ê 兒童文學先行者，是《民俗台灣》造就chē-chē 優秀台灣民俗研究者當中，
上有成就ê 一个。黃連發ê 文本中隱藏當時日本時代chiâⁿ 發展ê 潮州社會現代
文明kah 傳統風俗透濫ê 擔憂，潮州街頭人民平時ê 經濟活動、囡仔tī 農村ê 角
色、囡仔平時狡怪ê 行為、唸謠、韻律、????迌物仔kah 真chē 流傳tī 地方無公開
ê 傳說民話，生活中ê 譴損禁忌kah 舊傳統ê 醫病、精神倚靠等，黃連發煩惱外
來現代生活對傳統ê 改變kah 衝擊。最後，本論文以黃連發採集ê 潮州鄉土相關
題材整理了後，得著以下ê 研究分析成果，一、黃連發是上早關心兒童文化ê 兒
童文學作家。二、黃連發筆下ê 潮州日常生活。三、潮州地方文化ê 變化。伊kā
親情kah 鄉情ê 愛轉移藏tī 囡仔kah 潮州鄉土ê 題材內底，伊ê 文本變成後世數
念ê 遺作。伊是第一个關心台灣兒童文學，台灣歷史對黃連發ê 定位ài 有所彌
補，伊是補充台灣文學史kah 兒童文學史中袂當欠席ê 先行者。失去伊是台灣ê
遺憾！